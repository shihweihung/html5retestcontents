<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=iso-8859-7" />
<title>ISO-8859-7</title>
</head>

<body>
Οπως απέδειξε και το Μουντιάλ που ήδη νοσταλγούμε, το ποδόσφαιρο έχει τις απαντήσεις για τα περισσότερα ζητήματα της ζωής. Κυρίως τα αρνητικά. Οι έμπειροι ποδοσφαιρολόγοι είναι εξοικειωμένοι με την έκφραση: «Α, αυτός; Αυτός είναι αιώνιο ταλέντο». Αναφέρεται τρυφερά, αλλά απαξιωτικά σε έναν πιτσιρικά με σιτεμένο πρόσωπο, έναν απ' αυτούς που κάποτε έδειχνε πως θα έλαμπε, έναν απ' αυτούς που κάποτε φαινόταν πως θα κάνει καριέρα, αλλά τελικά χτύπησε στον τοίχο της ζωής. Η έκφραση μπορεί να περιγράψει πολλά· όχι μόνο ποδοσφαιρικά. Για την ακρίβεια, η έκφραση μπορεί να περιγράψει την προδιαγεγραμμένη πορεία της «νέας ελληνικής γενιάς»: Είναι η γενιά με τα αιώνια ταλέντα της ζωής.

Πώς μπορεί να αναδειχθεί ένας νέος άνθρωπος στην Ελλάδα του 2014; Πώς μπορεί να «μπει στα πράγματα»; Πώς μπορεί να υποσκελίσει κάποιο μέλος της έντεχνα πολυτραγουδισμένης «γενιάς του Πολυτεχνείου»; Πώς μπορεί να κάνει τα δικά του λάθη δημιουργώντας, ακόμη και σήμερα, ακόμη και με όλες τις βεβαιότητες κατακερματισμένες από τον αχό της κρίσης; Ο μόνος τρόπος είναι ένας: να μεταμφιεστεί σε γέρο.
</body>
</html>
